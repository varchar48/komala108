---
title: 訓練講解
slug: /exercise-prescription
category: 醫療小知識
featureImg: exercise-prescription-p1.jpg
date: 2022-05-06
---

都市人越黎越注重自己嘅體康，都會去做下運動，例如去打波、跑步、游水、做gym等等。做運動做到點先夠，大家可能聽過話要做到中等強度或以上嘅運動，但點先為之中等強度就未必太清楚。

以下係3個簡單嘅方法同貼士畀大家參考:

1. 說話測試 (Talk test)

大家可以根據做運動時講唔講到野，傾唔傾到計去大概知道運動嘅劇烈程度，

如果做運動嘅時候”能夠說話，但無法唱歌”，就代表係中等強度。

輕強度運動：能夠說話，或是唱歌

中強度運動：能夠說話，但無法唱歌

高強度運動：只能說出1～2個字，甚至無法說話

2. 柏格自覺費力量表 (Borg Rating of Perceived Exertion, RPE)

大家亦可以用上面嘅表去進一步估計運動嘅劇烈程度，如果運動時，RPE係6-20

分裡面我地畀到12-14分嘅話，咁就係中等強度。

輕強度運動：8-10

中強度運動：12-14 (輕鬆-困難)

高強度運動：16-18 (困難-極度困難)

3. 目標心率 (Target heart rate)

如果大家身上有運動手環/手錶，可以量度到心跳嘅話，都可以利用目標心率去

更加準確咁知個運動強度。不過我地首先要計算左自己嘅最大心率先。

每分鐘最大心率 = 220–年齡

如果運動時度到嘅心跳係達到65-75%最大心率，就代表到左中等強度嘅目標心

率。例如一個40歲嘅男士，佢嘅目標心率就係 [(220 – 40) x 65-75%]，每分鐘117-

135次。

輕強度運動：\<65% 最大心率

中強度運動：達到65-75% 最大心率

高強度運動：76-96% 最大心率

不過大家如果有其他長期病患，運動前就要先請教醫生或者物理治療師嘅意見，有機會需要調整運動嘅強度。
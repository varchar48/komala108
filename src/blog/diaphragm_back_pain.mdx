---
title: 背痛原因
slug: /diaphragm_back_pain
category: 醫療小知識
featureImg: exercise-prescription-p1.jpg
date: 2022-05-06
---

有冇試過自己或者身邊嘅人腰骨痛，問人咩事嘅時候，間唔時都會聽到人話關

節勞損左。但無端白事，又冇整親，又冇做粗重野做乜會勞損?

一般黎講，關節勞損係代表身體上某關節不斷進行重複性動作 (repetitive action)

同過度使用 (overuse)，繼而引起嘅關節損傷。

咁我地嘅腰骨係咩時候做左啲重複性動作或者過度使用左?

原來日日都要做嘅唞氣呼吸都有可能關事。

其實一個成年人正常嘅呼吸頻率係每分鐘12-20次，如果我地計一計嘅話，會發

現1日我地係會進行1萬7千至2萬8千次呼吸。

而我地呼吸嘅時候係需要用到橫隔膜肌肉嘅活動，而橫隔膜嘅膈腳 (crura) 係連

住我地嘅第2 節 (L2) 同第3節 (L3) 嘅腰椎。

如果我地姿勢唔好，例如凸肚企，我地呼吸嘅時候膈腳就會不斷將我地嘅腰椎

向前拉，其實呢個動作就好似我地做向後拗腰一樣。

試諗下，原來我地有機會不知不覺間一日就做左萬幾至二萬次拗腰動作，畀左

腰骨過度嘅壓力，難怪會關節勞損，引致腰骨痛啦。